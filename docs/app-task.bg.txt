Задачка: да се разработи софтуер, който да взема решения за управлението на компресор, четирипътен вентил и вентилатор на два климатика на база информацията за температурата на няколко ключови места

Схема на отоплителна инсталация тип "Термо помпа въздух-вода":

Инсталацията представлява 2 пластинчати топлообменника (ПТ), които са свързани паралелно спрямо входа и изхода на водата за загряване.
За всеки от топлообменниците - системата трябва да управлява външните тела на климатици (два броя) на база команди от друга управляваща система и данните за температурата на: вода входяща, вода изходяща, агент ПТ1 вход, агент ПТ1 изход, агент ПТ2 вход, агент ПТ2 изход, компресор 1, изпарител 1, компресор 2, изпарител 2, външна околна среда.

Софтуера трябва да взема решения за управление на компресора, четирипътния вентил и вентилатора на двете външни тела така че да изпълнява подадена команда за "необходимост от топлина - ниска мощност" и "необходимост от топлина - висока мощност".

Разликата в посочените горе мощности се състои в това позволено ли е активирането и на двете външни тела едновременно - на ниска мощност системата трябва да контролира крайните елементи така, че във всеки един момент най-голямата консумирана мощност да е от максимум едно външно тяло.
За високата мощност - системата е свободна да активира и двете външни тела едновременно.
Като част от управлението - системата взима решения самостоятелно за режима на работа на климатиците (отопление, охлаждане - с цел размразяване), необходимост от активиране на вентилатора, кое от външните тяла да използва (превключванията да са възможно най-малко).

Командите за работа на системата се получават по посветен информационен канал, като трябва да се проверява поне веднъж на всеки 10 секунди. Системата може да е сигурна, че при подадена команда за загряване - водата в инсталацията циркулира.

Контролера трябва да прочита температурите от датчиците поне веднъж за минута, и или да съхранява тази информация локално, или да я изпраща на отдалечена система.

С цел по-добро управление, отчитането на температурите може да става и по-често – стига датчиците да позволяват това.

Режими на работа на контролера:
• загряване на водата в ниска мощност - максимум едно тяло;
• загряване на водата във висока мощност - максимум две тела;
• в режим "загряване" - системата приема за факт, че водата за загряване циркулира през пластинчатите топлообменници;
• в режим "загряване" - системата управлява всичко в нейн контрол;
• изключен/изчакване - нормален режим при липса на команда "загряване"
